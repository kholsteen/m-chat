<html xmlns="http://www.w3.org/1999/xhtml">

<head>
    <meta http-equiv="Content-Type" content="text/html; charset=UTF-8" />
    <meta name="viewport" content="width=device-width, initial-scale=1.0" />
    <meta name="format-detection" content="telephone=no" />


    <title>Consent Docs</title>
    <link href="Intro_section_PD.css" rel="stylesheet" type="text/css" />

</head>

<body>

    <div class="container">

        <div class="content">
            <h1>M-CHAT™ Nedir?</h1>

            <p>
              M-CHAT, 16 ile 30 ay aralığındaki çocuklarda otizm spektrum bozukluğu (OSB) risk değerlendirmesi yapan, onaylanmış bir tarama testidir. M-CHAT, sağlıklı çocuk kontrolünün bir parçası olarak uygulanabilir ve değerlendirilebilir, ve aynı zamanda OSB risk değerlendirmesi yapmak isteyen uzmanlar veya diğer profesyoneller tarafından da kullanılabilir. Bu tarama testinin asıl amacı, mümkün olduğunca OSB vakası tespit etmek için duyarlılığı maksimum seviyede artırmaktı. Bu nedenle yalancı pozitiflik oranı yüksektir. Bunun anlamı, OSB risk faktörü yüksek olan her çocuk OSB tanısı almak zorunda değildir. Bu duruma el atmak amacıyla M-CHAT, yine M-CHAT ile birlikte kullanılacak bir izlem görüşme yapısı geliştirmiştir; aşağıda verilen iki bağlantıdan bunlara ulaşabilirsiniz. Kullanıcılar, izlem görüşmelerini yapsalar dahi, M-CHAT testinde başarısız olan çocukların önemli bir çoğunluğuna OSB tanısı konmayacağını unutmamalıdır; ancak, bu çocuklar diğer gelişimsel bozukluk riski taşıyabilir, ve bu nedenle testte başarısız olan her çocuk için değerlendirme yapılmalıdır.
              <br/><br/>
              M-CHAT puanlaması iki dakikadan kısa bir sürede yapılmaktadır. Puanlama yönergeleri bu iki bağlantıdan indirilebilir:  http://www.mchatscreen.com veya www.firstsigns.org. Ayrıca bu web sitelerinden ulaşabileceğiniz bir puanlama şablonu hazırladık. Tepegöz aracılığıyla tamamlanmış M-CHAT sonuçlarının üzerine konulduğunda puanlama görünmektedir. Lütfen baskı tiplerindeki farklılıklar nedeniyle puanlama şablonunun M-CHAT sonuçları ile tam olarak uyuşmayabileceğini göz önünde bulundurunuz. Üç veya toplamda daha fazla maddede, veya 2 veya daha fazla kritik maddede (özellikle puanlar M-CHAT izlem görüşmesinden sonra yüksek olmaya devam ederse) hata yapan çocukların, tanısal değerlendirme için küçük çocuklarda OSB teşhisi alanında eğitim almış bir uzmana yönlendirilmeleri gereklidir. Buna ek olarak, herhangi bir çocuk hakkında OSB şüphesi bulunan doktorlar, ebeveynler veya diğer profesyoneller, herhangi bir tarama aracının %100 duyarlılığa sahip olmadığı düşünülürse, değerlendirmeye yönlendirilmelidirler.
            </p>

            <p><span style="font-family:'HelveticaNeue-Medium', 'Helvetica Neue Medium', Helvetica; font-size:18px;">ARAŞTIRMA BAŞLIĞI</span><br /> M-CHAT; Robins, Fein, &Barton, 1999</p>

            <h4>M-CHAT Kullanım Talimatları ve İzinleri</h4>
            <p>Değiştirilmiş Erken Çocukluk Dönemi Otizm Tarama Ölçeği (Modified Checklist for Autism in Toddlers/ M-CHAT; Robins, Fein, & Barton, 1999) klinik, araştırma ve eğitim amaçları için ücretsiz olarak indirilebilir. Yetkili iki web sitesi bulunmaktadır: M-CHAT ve yardımcı materyaller www.firstsigns.org adresinden veya Dr. Robins’in www.mchatscreen.com web sitesinden indirilebilir. Kullanıcılar M-CHAT’in halihazırda araştırılmaya devam edildiğini ve ilerleyen zamanlarda güncellenebileceğini unutmamalıdır. Yapılan herhangi bir güncelleme yukarıda belirtilen web sitelerinde yayınlanacaktır. Aynı zamanda, M-CHAT telif hakkı bulunan bir araçtır. M-CHAT’in kullanımı aşağıdaki talimatlara uygun olmalıdır:</p>
            <ul>
                <li>M-CHAT’in yeniden basımı/kopyaları altlarında telif belirtmelidir ( 1999 Robins, Fein, & Barton). Maddelerde, talimatlarda veya madde sıralamasında yazarların izni olmadan herhangi bir değişiklik yapılamaz.</li>
                  <li>M-CHAT bütün olarak kullanılmalıdır. Herhangi alt maddelerin ayrı olarak kullanılmasının geçerli olduğuna dair bir kanıt bulunmamaktadır.</li>
    <li>M-CHAT’i baskı yoluyla (örn, bir kitap veya dergi makalesi) veya elektronik olarak (örn, dijital sağlık kayıtlarının veya diğer yazılım paketlerinin bir parçası olarak) başkalarının kullanımına açmak isteyen taraflar izin için Diana Robins ile iletişime geçmelidir (mchatscreen2009@gmail.com). </li>
    <li>Eğer tıbbi bir uygulamanın bir parçasıysanız ve M-CHAT’i kendi uygulamanızın elektronik sağlık kayıt sistemine katmak istiyorsanız, yapabilirsiniz. Ancak, elektronik sağlık kayıt sayfasını uygulamanızın dışında paylaşmak istiyorsanız, Diana Robins ile izin için iletişime geçmelisiniz.</li>

            </ul>
            </p>

            <h4>Puanlama</h4>
            Güncel tavsiye edilen puanlama algoritması aşağıda belirtilmiştir:


            <ul>
                <li>M-CHAT Toplam Puan 0-2: İzlem Gerekmez. Eğer çocuk 24 aydan küçükse, 24 aylık olduğunda (veya 3 ay geçtikten sonra) taramayı tekrarlayın. Gelişimsel süreci gözlemlemeye devam edin.</li>
<li>M-CHAT Toplam Puan 3-6: M-CHAT/F risk değerlendirmesinde önemli bir yer taşır. Eğer çocuk 3 veya daha yüksek puan almaya devam ediyorsa, klinik değerlendirme ve erken müdahale hizmetlerine uygunluk konularında derhal harekete geçin. Unutmayın ki İzlem puanı 2 ise, sevk etmek gerekebileceğinden dikkatlice kontrol etmeye devam edin.</li>
<li>M-CHAT Toplam Puan 7-23: Çocuk OSB veya diğer gelişimsel gecikme riskleri taşımaktadır. M-CHAT İzlem sürecine devam etmeden direkt olarak uzmana sevk etmek doğru olacaktır.
</li>
            </ul>

            <p>
                <b>Uyarı:</b> M-CHAT tarama testi, 16-30 aylık çocukların ebeveynleri tarafından tamamlanmak üzere geliştirilmiştir. Tasarlanış amacı haricindeki kullanımlardan çıkan bulgular yorumlanamaz. Örneğin, onaylanan yaş aralığından daha büyük veya daha küçük çocuklarda kullanıldığında, veya çocuğun ebeveynleri haricindeki kişiler tarafından tamamlandığında sonuçlar geçerli olmayabilir.
            </p>
        </div>
    </div>

</body>

</html>